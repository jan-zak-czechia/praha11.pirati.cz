---
date: 2020-01-23
category: blog
tags: Praha 11, piráti, školství, sociální problematiky, cizinci
layout: post
author: Zuzana Böhmová
authorId: zuzana.bohmova
title:Praha 11 žádá o dotaci na integraci cizinců
image: articles/2020/2020-01-23-dotace-integrace-cizincu.jpg
---

MČ Praha 11 žádá o dotaci v Projekech obcí na podporu integrace cizinců na lokální úrovni pravidelně již od roku 2016 pod názvem „Integrace cizinců v MČ Praha 11“. Primárně se zvolené aktivity realizují ve školských zařízeních, neboť zde je největší kumulace cizinců (děti a jejich rodiče). Též se osvědčilo rozvíjet směrem k integraci i kulturní vyžití na městské části.


V roce 2019 se celý projekt skládal ze tří hlavních podprojektů a to: *Dialog kultur* – celoroční integrační projekt z oblasti kultury, umění a vzdělávacích programů zajišťovalo Kulturní Jižní Město, o.p.s.; *Výuka českého jazyka pro děti cizince v MŠ a ZŠ v Praze 11* – celoroční výuka ČJ pro děti s OMJ v 5 MŠ a 2 ZŠ; *Zájmový útvar “Cizinci jsou kamarádi”* – celoroční kroužek v 1 ZŠ.


*Výuku ČJ pro děti cizince* zajišťovalo 5 MŠ a 2 ZŠ po dobu celého školního roku a školy si samy určily, kolik hodin potřebují odučit, celkově se jednalo o 3-13 odučených hodin týdně. Například ZŠ Pošepného nám. otevřela během letních prázdin letní intenzivní kurz českého jazyka pro žáky – cizince z celé městské části Praha 11.


*Zájmový útvar “Cizinci jsou kamarádi”* otevřela ZŠ Mikulova. Jde o koužek, kde se žáci cizinci společně s českými žáky věnují poznávání jednotlivých zemí a kultur, výuce ČJ, rozvíjení slovní zásoby apod. Žáci si během školního roku připravují kulturní vystoupení pro spolužáky i rodiče v prosinci a výstavu v prosinci a červnu.


MČ Praha 11 bude i v roce 2020 žádat MV o podporu svého projetu. K již tradičním (výše zmiňovaným) podprojektům byly připojeny další 4 podprojekty: Překlady školních dokumentů; Terénní pracovník pro vietnamskou menšinu na MČ Praha 11; Analýza potřeb cizinců na území MČ Praha 11; Informační servis pro cizince na MČ Praha 11 

Podporujeme integraci cizinců a snažíme se o jim zjednodušit přechod do majoritní společnosti.
